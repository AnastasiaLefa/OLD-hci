#Eργασίες 2016

##Projects

Σε αυτό το φάκελο δημιουργείτε ένα φάκελο με τον αριθμό μητρώου σας **στα λατινικά** και βάζετε μέσα ένα readme file με όλα τα παραδοτέα στο φάκελό σας (όπως είναι το παράδειγμα με το φάκελο P2016000). H δημιουργία φακέλου μπορεί να γίνει χωρίς την χρήση εργαλείων (git, github desktop) απευθείας στην ιστοσελίδα του repository όπως μπορείτε να δείτε και από [εδώ](http://stackoverflow.com/questions/18773598/creating-folders-inside-github-com-repo-without-using-git). 

Στο φάκελο P2016000 υπάρχει μια παλαιότερη άριστη εργασία την οποία μπορείτε να έχετε σαν πρότυπο για τη δική σας εργασία. Σε περίπτωση ομαδικής εργασίας, το όνομα του φακέλου έχει το ΑΜ και των δυο από την ομάδα και στο readme file μέσα στο φάκελο δίνονται επίσης τα στοιχεία όλων των μελών της ομάδας (όπως είναι το παράδειγμα με το φάκελο P2016000)

_Παρακαλείστε να μη δημιουργείτε αρχεία έξω από φακέλους γιατί αυτό θα δημιουργήσει μεσοπρόθεσμα πρόβλημα στη διαχείριση του συστήματος. Σε περίπτωση δημιουργίας αρχείων σε λάθος σημεία (δηλαδή εκτός του φακέλου της εργασίας σας) αυτά θα σβήνονται χωρίς προειδοποίηση γι'αυτό να είστε προσεκτικοί. Αν έχετε κάποια δυσκολία μπορείτε να συμβουλευτείτε το [tutorial](../tutorial/README.md)._

Σε περίπτωση που έχετε εργασία με κώδικα δημιουργείτε ένα repository στο προσωπικό σας profile του Github και απλά στην αναφορά σας/παραδοτέο προσθέτετε ένα link που να δείχνει στον κώδικά σας.

Η εργασία είναι ατομική ή ομαδική μέχρι 2 άτομα. Ο τελικός βαθμός για ομάδες είναι ανάλογα με την δυσκολία της εργασίας και ανάλογα με τον διακριτό ρόλο που παίζει κάθε μέλος της ομάδας. Αν για παράδειγμα ομάδα 2 ατόμων παρουσιάσει εργασία που μπορεί να γίνει από 1 άτομο τότε θα βαθμολογηθεί με άριστα το πέντε. Αν κάποιος έκανε τον προγραμματισμό και κάποιος άλλος τα γραφικά, ο πρώτος θα πάρει μεγαλύτερο βαθμό γιατί ο ρόλος του έχει περισσότερη σχέση με το μάθημα. Στην πράξη, μια εργασία που κάνει πείραμα με χρήστες θα πρέπει να έχει διπλάσιο αριθμό χρηστών αν η εργασία γίνεται από δύο άτομα.

Σε περίπτωση απορίας (και μόνο στη περίπτωση που αυτή δεν έχει απαντηθεί είτε στην εκφώνηση είτε σε κάποιο παλιότερο issue) παρακαλείστε να δημιουργείτε ένα νέο issue στο οποίο θα σας απαντήσει είτε ο διδάσκων, είτε οι βοηθοί του μαθήματος.

Μπορείτε να δείτε παλιότερες εργασίες συμφοιτητών σας στα αντίστοιχα branch αυτού του repository. 

*Χρήσιμοι σύνδεσμοι:

[Tutorial για τη χρήση του Windows Github και για τη δημιουργία φακέλου για την εργασία σας](../tutorial/README.md)

[Ένα απλό Tutorial για τη δημιουργία του readme file/αναφορά της εργασίας σας](https://guides.github.com/features/mastering-markdown/)

[Μπορείτε να προσθέσετε εικόνες](http://stackoverflow.com/a/11916467/1633251) στο readme file σας με τη χρήση [relative links](https://help.github.com/articles/relative-links-in-readmes/)

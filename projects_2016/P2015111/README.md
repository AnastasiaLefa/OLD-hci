#ΙΟΝΙΟ ΠΑΝΕΠΙΣΤΗΜΙΟ
##Τμήμα Πληροφορικής
Μάθημα: Επικοινωνία Ανθρώπου-Υπολογιστή

Διδάσκων: Χωριανόπουλος Κωνσταντίνος

Φοιτητής: Αλέξανδρος Ζερβόπουλος - ΑΜ Π2015111 - p15zerv@ionio.gr

#Τίτλος Εργασίας: Spaceship Angles

##Παραδοτεό 0

Β) Εικόνες που επιτρέπουν εμπορική χρήση: https://github.com/p15zerv/pibookgr/tree/gh-pages/images.

Οι εικόνες ξανα-ανέβηκαν με βάση τις ανανεωμένες οδηγίες.

##Παραδοτέο 1

Εκπαιδευτικό βιντεο-παιχνίδι με το εργαλείο Scratch

##Παραδοτέο 2

###Προδιαγραφές

* Ηλικία: Μαθητές ΣΤ' Δημοτικού
* Γνώσεις: Γωνίες
* Θεματική ενότητα: [ΣΤ' Δημοτικού, Θεματική ενότητα 6 - Γωνίες, Σχεδιάζω γωνίες](http://ebooks.edu.gr/modules/ebook/show.php/DSDIM101/301/2094,7470/)
* Φύλο: Ανεξάρτητο
* Αφαίρεση στοιχείων από κλασικά top down racing/driving παιχνίδια

Σημείωση: Αν προστεθούν δυσκολίες όπως περιγράφονται παρακάτω, το παιχνίδι θα απευθύνεται σε μαθητές Β' Γυμνασίου, όπου εισάγονται οι έννοιες των τριγωνομετρικών συναρτήσεων. Συγκεκριμένα: [Β' Γυμνασίου, Μέρος Β', Κεφάλαιο 2ο](http://ebooks.edu.gr/modules/ebook/show.php/DSGYM-B105/372/2488,9572/)

###Εγκατάσταση εργαλείων ανάπτυξης

* Εργαλείο ανάπτυξης: Scratch
* Δανεισμός στοιχείων (ιδέες και κώδικα) από: Gem Game - https://scratch.mit.edu/projects/10181336/

###Πρωτότυπο

![screenshot_1](https://cloud.githubusercontent.com/assets/22644005/22221379/76b80780-e1bb-11e6-8b5a-89add9b02834.png)

Screenshot 1

![screenshot_2](https://cloud.githubusercontent.com/assets/22644005/22221380/788c82b6-e1bb-11e6-8d63-86a529c87614.png)

Screenshot 2

![screenshot_3](https://cloud.githubusercontent.com/assets/22644005/22221382/79a09c3c-e1bb-11e6-80c9-188eb2bbc5d9.png)

Screenshot 3

![screenshot_4](https://cloud.githubusercontent.com/assets/22644005/22221384/7af26782-e1bb-11e6-841c-8de76c5e4cc4.png)

Screenshot 4

###Σενάριο
* Μία ακόμη μέρα και το πλήρωμα του πειρατικού καραβιού μας επιστρέφει από άλλη μία επιτυχημένη επιδρομή γεμάτο χρυσό.
* Ενώ οι πειρατές κατευθύνονται προς το κρησφύγετό τους, παρατηρούν πως τους έχουν πάρει από πίσω πλοία του στρατού.
* Συνηδειτοποιούν πως ο μόνος τρόπος να τους χάσουν είναι να περάσουν μέσα από τα ποτάμια, αφού θα ήταν πολύ ριψοκίνδυνο για τα μεγαλύτερου μεγέθους στρατιωτικά πλοία να τους ακολουθήσουν.
* Είναι ώρα ο καπετάνιος, χρησιμοποιώντας την εμπειρία του και τις γνώσεις του στην Τριγωνομετρία, να οδηγήσει με ασφάλεια το πλοίο μέσα από το ποτάμι και να φτάσει στο κρυσφήγετο.

###Ιδέες-μελλοντικές προσθήκες
* Αναβάθμιση γραφικών
* Δυσκολίες
  * Easy - χαμηλότερη ταχύτητα, προσθήκη [εικόνας με μοίρες](http://dide.ker.sch.gr/ekfe/epiloges/3_prot_peiramata/Image49.jpg) που ακολουθεί τον παίκτη για διευκόλυνση πλοήγησης
  * Medium - κανονική ταχύτητα
  * Hard - αύξηση ταχύτητας, προσθήκη score/resource system (π.χ. καύσιμα) το οποίο αυξάνεται/αναπληρώνεται αν ο παίκτης απαντήσει σωστά σε τριγωνομετρικές πράξεις (π.χ. εμφανίζεται στην οθόνη: ημ45° και αν επιλεγεί σωστή τιμή θα αυξάνεται το score ή θα αναπληρώνονται τα καύσιμα).
  
###Demo
Μπορείτε να βρείτε ότι έχει υλοποιηθεί μέχρι στιγμής εδώ: https://scratch.mit.edu/projects/128971433/

##Παραδοτέο 3

###Παιχνίδι 1

####Προδιαγραφές

* Ηλικία: Μαθητές ΣΤ' Δημοτικού
* Γνώσεις: Γωνίες
* Θεματική ενότητα: [ΣΤ' Δημοτικού, Θεματική ενότητα 6 - Γωνίες, Σχεδιάζω γωνίες](http://ebooks.edu.gr/modules/ebook/show.php/DSDIM101/301/2094,7470/)
* Φύλο: Ανεξάρτητο
* Αφαίρεση στοιχείων από το κλασικό παιχνίδι: [Scramble (Konami)]( https://en.wikipedia.org/wiki/Scramble_(video_game) )

####Εγκατάσταση εργαλείων ανάπτυξης

* Εργαλείο ανάπτυξης: Scratch
* Δανεισμός στοιχείων (ιδέες και κώδικα) από:
 * Gem Game - https://scratch.mit.edu/projects/10181336/
 * -Race car Simulator- - https://scratch.mit.edu/projects/38041040/


####Πρωτότυπο

![d2_g1_screenshot_1](https://cloud.githubusercontent.com/assets/22644005/22221522/1cf591a8-e1bc-11e6-8d13-18ed96cb1511.png)

Screenshot 1

Σκοπός του παιχνιδιού είναι να πλοηγηθεί το διαστημόπλοιο στο τέλος της πίστας, χωρίς να χτυπήσει κάποιο εμπόδιο. Για να το κάνει αυτό, ο παίκτης πρέπει να εισάγει στο παράθυρο που εμφανίζεται πόσες μοίρες να στρίψει. Αν δωθεί θετικός αρνητικός, το διαστημόπλοιο στρίβει προς τα πάνω, αλλιώς, αν δωθεί αρνητικός, στρίβει προς τα κάτω.

![d2_g1_screenshot_2](https://cloud.githubusercontent.com/assets/22644005/22221524/20b1c758-e1bc-11e6-9365-81c777ab75e1.png)

Screenshot 2

Καθώς ο παίκτης πληκτρολογεί, το βελάκι του δείχνει την κατεύθυνση στην οποία θα κινηθεί. Ακόμα, δίνεται στον παίκτη η δυνατότητα να αλλάζει την ταχύτητά του χρησιμοποιώντας το slider που εμφανίζεται πάνω δεξιά στην οθόνη.

![d2_g1_screenshot_3](https://cloud.githubusercontent.com/assets/22644005/22221529/2222222c-e1bc-11e6-8315-afd32227223f.png)

Screenshot 3

Πατώντας το Enter, το διαστημόπλοιο κατευθύνεται προς την κατεύθυνση που εισήγαγε ο χρήστης και στη συνέχεια ξαναζητά νέα τιμή.

![d2_g1_screenshot_4](https://cloud.githubusercontent.com/assets/22644005/22221531/235c0a5e-e1bc-11e6-9bcb-4831e8d39dda.png)

Screenshot 4

Αν ο παίκτης χτυπήσει κάποιο εμπόδιο, το αεροπλάνο εκρήγνυται και ο παίκτης στέλνεται στην αρχή του επιπέδου.

####Σενάριο Χρήσης

* Ο δάσκαλος, στο προήγουμενο μάθημα, τελείωσε την 5η Θεματική Ενότητα των Μαθηματικών της ΣΤ' Δημοτικού. Σήμερα, λοιπόν, είναι ώρα να μπει στην 6η ενότητα.
* Κάποιοι μαθητές δυσκολεύονται να κατανοήσουν την έννοια της γωνίας. Αποφασίζει, έτσι, να προσπαθήσει να βρει κάποιο τρόπο να τους βοηθήσει να καταλάβουν καλύτερα το μάθημα.
* Πιστεύει πως το Space Explorer (πλέον Spaceship Angles) θα βοθήσει, όχι μόνο αυτούς που δυσκολεύονται με τις παραπάνω έννοιες, αλλά και τους υπόλοιπους μαθητές, δίνοντας τους την ευκαιρία να εξασκηθούν και να εξοικειωθούν με τις γωνίες και τις μοίρες.
* Το Space Explorers στοχεύει να το πετύχει αυτό προσελκύοντας τους μαθητές με gameplay βασισμένο στο κλασικό παιχνίδι Scramble, τροποποιημένο έτσι, ώστε να ενσωματόνονται σε αυτό οι έννοιες των γωνίων και των μοιρών. 

####Ιδέες - Mελλοντικές προσθήκες

* Δυσκολίες
 * Easy - χαμηλότερη ταχύτητα, τριγωνομετρικός κύκλος, βέλος 
 * Medium - μέτρια ταχύτητα, τριγωνομετρικός κύκλος
 * Hard - υψηλότερη ταχύτητα
* Ο παίκτης να έχει σκοπό να συλλέξει αντικείμενα, διάσπαρτα στην πίστα, τα οποία αυξάνουν το score του σε κάθε επίπεδο.
  
####Demo

Μπορείτε να βρείτε ότι έχει υλοποιηθεί μέχρι στιγμής εδώ: https://scratch.mit.edu/projects/134561925/

###Παιχνίδι 2

####Προδιαγραφές

* Ηλικία: Β' Γυμνασίου
* Γνώσεις: Γωνίες, Τριγωνομετρία
* Θεματική ενότητα: [Β' Γυμνασίου, Μέρος Β', Κεφάλαιο 2ο - Οι τριγωνομετρικοί αριθμοί των γωνιών 30°, 45° και 60°](http://ebooks.edu.gr/modules/ebook/show.php/DSGYM-B105/372/2488,9576/)
* Φύλο: Ανεξάρτητο
* Αφαίρεση στοιχείων από κλασικά παιχνίδια racing (ενδεικτικά [Rally Speedway](https://en.wikipedia.org/wiki/Rally_Speedway))

####Εγκατάσταση εργαλείων ανάπτυξης

* Εργαλείο ανάπτυξης: Scratch
* Δανεισμός στοιχείων (ιδέες και κώδικα) από:
 * Gem Game - https://scratch.mit.edu/projects/10181336/
 * -Race car Simulator- - https://scratch.mit.edu/projects/38041040/

####Πρωτότυπο

![d2_g2_screenshot_1](https://cloud.githubusercontent.com/assets/22644005/22221716/d4dada30-e1bc-11e6-89c7-50e7da3db908.png)

Screenshot 1

Ο παίκτης οδηγεί το αμάξι με σκοπό να ολοκληρώσει ένα γύρο όσο πιο γρήγορα μπορεί. Για να το κάνει αυτό, πρέπει να εισάγει στο παράθυρο που εμφανίζεται πόσες μοίρες να στρίψει. Αν δωθεί θετικός αριθμός, το αμάξι στρίβει προς τα πάνω, αλλιώς, αν δωθεί αρνητικός, στρίβει προς τα κάτω.

![d2_g2_screenshot_2](https://cloud.githubusercontent.com/assets/22644005/22221718/d5a2d56c-e1bc-11e6-8d5f-bae58503bcc7.PNG)

Screenshot 2

Καθώς ο παίκτης πληκτρολογεί, το βελάκι του δείχνει την κατεύθυνση στην οποία θα κινηθεί.

![d2_g2_screenshot_3](https://cloud.githubusercontent.com/assets/22644005/22221719/d7096ed4-e1bc-11e6-9a4f-939e2911e96c.PNG)

Screenshot 3

Πατώντας το Enter, το αμάξι κατευθύνεται προς την κατεύθυνση που εισήγαγε ο χρήστης και στη συνέχεια ξαναζητά νέα τιμή. Αν ο παίκτης ακουμπήσει το χορτάρι, η ταχύτητα του μειώνεται.

![d2_g2_screenshot_4](https://cloud.githubusercontent.com/assets/22644005/22221722/d7f3902c-e1bc-11e6-9235-02ca31a8165c.PNG)

Screenshot 4

Στο πάνω αριστερά μέρος της οθόνης φαίνεται το χρώμα της επόμενης λωρίδας προς την οποία πρέπει να κατευθυνθεί ο παίκτης καθώς και το χρονόμετρο. Πάνω δεξιά στην οθόνη αναγράφεται η τωρινή κατεύθυνση του αμαξιού και η ταχύτητά του, την οποία μπορεί να αλλάξει ο χρήστης με το slider.

####Σενάριο Χρήσης

* Οι μαθητές της Β' Γυμνασίου έχουν πλέον κάνει μια εισαγωγή στην Τριγωνομετρία και θα μάθουν σήμερα για τους τριγωνομετρικούς αριθμούς των πιο συνηθισμένων γωνιών.
* Όντας ένα σημαντικό κεφάλαιο των Μαθηματικών, ο καθηγητής τους θέλει να βεβαιωθεί ότι θα μάθουν καλά αυτούς τους τριγωνομετρικούς αριθμούς. Αποφασίζει λοιπόν να βρει ένα παιχνίδι που θα τους βοηθήσει σε αυτό. 
* Το παιχνίδι αυτό είναι το Racing Game (πλέον Trigonometry Racing) . Το Racing Game στοχεύει να πετύχει τα παραπάνω προσελκύοντας τον παίκτη με το γρήγορο gameplay του, το οποίο βασίζεται σε κλασικά racing παιχνίδια. Για να είναι όσο το δυνατό ταχύτερος, ο παίκτης θα πρέπει να είναι καλά εξοικειωμένος με τις γωνίες και τους τριγωνομετρικούς αριθμούς.

####Ιδέες-μελλοντικές προσθήκες

* Όταν ο παίκτης φτάσει σε κάποια λωρίδα, θα πρέπει να απαντήσει σε μία τριγωνομετρική πράξη.
* Δυσκολίες
 * Easy - χαμηλότερη ταχύτητα, τριγωνομετρικός κύκλος, βέλος
 * Medium - μέτρια ταχύτητα, τριγωνομετρικός κύκλος
 * Hard - υψηλότερη ταχύτητα

Racing:
 1. Αντίπαλοι AI
  * Δύσκολο στην υλοποίηση
  * Πιο πιστό στο κλασικό παιχνίδι 
 2. Χρονομέτρηση και ανέβασμα χρόνων σε leaderboards
   * Ευκολότερη υλοποίηση
  
####Demo

Μπορείτε να βρείτε ότι έχει υλοποιηθεί μέχρι στιγμής εδώ: https://scratch.mit.edu/projects/134283038/

##Tελική Αναφορά

##Spaceship Angles

###Σύνοψη

Η δημοτικότητα των βιντεοπαιχνιδιών τα έχουν καταστήσει πλέον ένα από τα πιο επιτυχημένα μέσα ψυχαγωγίας και αποτελούν μέρος της καθημερινότητας εκατομμύρια ατόμων παγκοσμίως. Το γεγονός αυτό έχει οδηγήσει στην εφαρμογή στοιχείων τους σε διάφορους τομείς δραστηριοτήτων ([Gamification](https://en.wikipedia.org/wiki/Gamification)), όπως [το marketing](https://www.researchgate.net/profile/Kai_Huotari/publication/267942356_Gamification_from_the_perspective_of_service_marketing/links/56274fbb08ae4d9e5c4e792d.pdf), [η υγεία](http://www.acsm.org/docs/brochures/exergaming.pdf) και [η εκπαίδευση](https://pdfs.semanticscholar.org/c1df/e1970305f257b08a9f2b9844b346452eb869.pdf). Τα βιντεοπαιχνίδια προσφέρουν κάτι, το οποίο δεν μπορεί να πετύχει κανένα βιβλίο, την αλληλεπίδραση. Έτσι, σκοπός της εργασίας αυτής ήταν η δημιουργία ενός βιντεο-παιχνιδιού που να έχει εκπαιδευτική διάδραση ως μέρος του gameplay του. Το παιχνίδι, στη συγκεκριμένη περίπτωση, προσδοκεί να βοηθήσει τους μαθητές να εξοικειωθούν με τις γωνίες και τη μονάδα μέτρησης τους, τις μοίρες.

Link για το παιχνίδι: [Spaceship Angles](https://scratch.mit.edu/projects/141401645/)

###Εισαγωγή 

###Περιγραφή gameplay του παιχνιδιού

Αποστολή του διαστημόπλοιού είναι να φτάσει στο τέλος κάθε επιπέδου. Ο παίκτης δεν μπορεί να το χειριστεί πλήρως, αλλά ελέγχει μόνο πόσες μοίρες θα στρίψει εισάγωντας τιμές με το πληκτρολόγιο. Για να καταφέρει να φτάσει άρτιο το σκάφος στον προορισμό του, ο παίκτης θα πρέπει να αποφεύγει εμπόδια που συναντάει στο δρόμο του. Όταν καταφέρει επιτυχώς να φτάσει στο τέλος της πίστας, εμφανίζεται ένα μήνυμα επιτυχίας και προχωράει στο επόμενο επίπεδο (τα γραφικά του δεύτερου επιπέδου δεν είναι τελειωμένα). Αν αντίθετα χτυπήσει κάποιο εμπόδιο στη διαδρομή, το διαστημόπλοιο διαλύεται και επιστρέφει στην αρχή του επιπέδου. Κάθε επίπεδο γίνεται όλο και δυσκολότερο, απαιτώντας από τους παίκτες να αντιδράσουν ολοένα και γρηγορότερα. Για τη διευκόλυνση του παίκτη, παρέχεται ένας τριγωνομετρικός κύκλος γύρω από τον παίκτη, ένα βέλος που του δείχνει προς τα που θα κατευθυνθεί καθώς πληκτρολογεί και μία γραμμή που δείχνει στο χρήστη αν θα χτυπήσει εμπόδιο. Τέλος, μπορεί να αλλάξει την ταχύτητα του από το slider που βρίσκεται πάνω δεξία στην οθόνη, είτε για να αυξήσει την πρόκληση του παιχνιδιού, είτε για να διευκολυνθεί περαιτέρω.

###Διαχείριση Λάθους

Η διαχείριση του λάθους φαίνεται αρχικά αυστηρή, μιας και το διαστημόπλοιο διαλύεται με το πρώτο εμπόδιο που θα συναντήσει. Παρ' όλ' αυτά, ο παίκτης έχει τη δυνατότητα, με τα εργαλεία που παρέχονται, να αναγνωρίσει αν πρόκειται να χτυπήσει κάποιο εμπόδιο και να αλλάξει σταδιακά την πορεία του. Έτσι, επιτρέπεται στον παίκτη να αντιδράσει σε πιθανά λάθη και να τα διορθώσει πρωτού είναι πολύ αργά. Έτσι, του δίνεται η ευκαιρία να μάθει από λάθη του και να πειραματιστεί καθώς παίζει, ενώ αν έχει βγεί τελείως εκτός πορείας και δεν μπορεί να τη διορθώσει, τότε ξεκινά από την αρχή, διαλέγοντας ίσως διαφορετική πορεία που θα απαιτήσει νέες τιμές από αυτόν. Επομένως, ο παίκτης καλείται να πάρει αποφάσεις δυναμικά, οι οποίες τον οδηγούν σε διαφορετικές πορείες, και να αντιδράσει κατάλληλα σε κάθε περίσταση που βρίσκεται. 

###Προδιαγραφές

Το παιχνίδι έχει σχεδιαστεί έχοντας υπόψιν του παιδιά ΣΤ' τάξης Δημοτικού, ανεξαρτήτου φύλου. Μπορεί να φανεί χρήσιμο σε οποιονδήποτε θέλει να εξοικειωθεί με τις γωνίες, οι οποίες είναι σημαντικό κεφάλαιο για επόμενες τάξεις Γυμνασίου και Λυκείου.

Θεματικές ενότητες:

* [ΣΤ' Δημοτικού, Θεματική ενότητα 6 - Γωνίες](http://ebooks.edu.gr/modules/ebook/show.php/DSDIM101/301/2094,7470/)
* [ΣΤ' Δημοτικού, Θεματική ενότητα 6 - Σχεδιάζω Γωνίες](http://ebooks.edu.gr/modules/ebook/show.php/DSDIM101/301/2094,7471/)

Ο χειρισμός είναι αρκετά απλός, απαιτείται μόνο πληκτρολόγιο, καθώς ο χρήστης καλείται να εισάγει θετικούς ή αρνητικούς ακέραιους αριθμούς. Ακόμα κι αν η παραπάνω ύλη δεν είναι γνωστή, σχετικά εύκολα θα μπορούσε κανείς να καταλάβει τους χειρισμούς με μερικούς πειραματισμούς.

Το gameplay στηρίζεται στο κλασικό παιχνίδι της [Konami, Scramble](https://en.wikipedia.org/wiki/Scramble_(video_game)). Δεν έχουν συμπεριληφθεί το shooting στοιχείο του παιχνιδιού καθώς δεν συμπορεύονταν με τον τρόπο χειρισμού του παιχνιδιού. Ακόμα, ο παίκτης δεν έχει συγκεκριμένο αριθμό ζωών, καθώς δεν θεωρείται εποικοδομητικό για τον εκπαιδευτικό χαρακτήρα του παιχνιδιού.

###Επιλογή Εργαλείων

Το εργαλείο που χρησιμοποιήθηκε για την ανάπτυξη του παιχνιδιού είναι το [MIT Scratch](https://scratch.mit.edu/about). Είναι ένα εύκολο εργαλείο οπτικού προγραμματισμού το οποίο επιτρέπει ακόμα και σε παιδιά νεαρής ηλικίας να δημιουργήσουν γρήγορα, και χωρίς προαπαιτούμενες γνώσεις, πολλά είδους παιχνίδια. Η ευκολία αυτή του εργαλείου επιτρέπει γρήγορες αλλαγές και τροποποιήσεις σε τέτοιου είδους, απλά παιχνίδια, που διαφορετικά θα ήταν μια χρονοβόρα διαδικασία σε συνήθεις γλώσσες προγραμματισμού. Το παραπάνω χαρακτηριστικό αποτελούσε έναν από τους σημαντικότερους λόγους που επιλέχθηκε, καθώς ήταν γνωστό εξαρχής ότι θα χρειαστεί να γίνουν αλλαγές με βάση το σχολιασμό που θα δεχόμασταν για τις ιδέες μας και την υλοποίηση τους. Έτσι, λαμβάνοντας υπόψιν το χρονικό πλαίσιο της εργασίας, θεωρήθηκε κατάλληλο εργαλείο για την εκπλήρωση της. 

###Διαδικασία ανάπτυξης

Αρχικά, με σκοπό να περιοριστεί το εύρος των πιθανών παιχνιδιών που θα μπορούσαν να δημιουργηθούν, επιλέχθηκε θεματική ενότητα. Έτσι, αποφασίστηκε πως το παιχνίδι θα προσπαθούσε να βοηθήσει τους παίκτες με τις γωνίες/τριγωνομετρία, καθώς, όπως αναφέρθηκε και παραπάνω, αποτελεί πολύ χρήσιμο κεφάλαιο, ιδιαίτερα για όσους σκοπεύουν να ασχοληθούν με τις θετικές επιστήμες. Αφότου επιλέχθηκε το θέμα, έπρεπε να προσαρμοστεί σε ένα κλασικό τύπο παιχνιδιού. Έμοιαζε να ταιριάζει αρκετά για παιχνίδι τύπου side-scroller/top-down και ως αποτέλεσμα είχε το πρώτο παραδοτέο που φαίνεται παραπάνω. Αρχικά, δεν στηριζόταν σε συγκεκριμένο κλασικό παιχνίδι, το οποίο άλλαξε με το δέυτερο παραδοτέο, όπου προσαρμόστηκε ώστε να μοιάσει περισσότερο με κλασικά side-scroller. Συγκεκριμένα, άλλαξαν τα γραφικά σε διαστημικό περιβάλλον, το οποίο είναι αρκετά συνηθισμένο σε κλασικά παιχνίδια, και προστέθηκε το στοιχείο του scrolling, το οποίο, όπως φαίνεται στο αρχικό demo, δεν υπήρχε εξαρχής. Ακόμα, στο αρχικό πρωτότυπο ήταν σχετικά δύσκολη η πλοήγηση του παίκτη, οπότε προστέθηκαν τα υποβοηθητικά στοιχειά που αναφέρθηκαν παραπάνω (συγκεκριμένα ο τριγων. κύκλος και το βέλος). Οι τελικές προσθήκες που έγιναν ήταν το μενού επιλογών, η μουσική καθώς και η βοηθητική γραμμή που ελέγχει αν ο χρήστης πρόκειται να χτυπήσει εμπόδιο.

O τρόπος χειρισμού επιλέχθηκε, στηριγμένος στο [Gem Game](https://scratch.mit.edu/projects/10181336/), αφού δίνει τη δυνατότητα στο χρήστη να εισάγει δικές του τιμές, και όχι προεπιλεγμένες, επιτρέποντας έτσι στο χρήστη να πειραματιστεί για να φτάσει στον προορισμό του.

Το παιχνίδι δεν είναι τροποποιημένη έκδοση κάποιου υπάρχοντος, αλλά σχεδιάστηκε από την αρχή, με τη βοήθεια ιδεών και κώδικα από τα εξής project:
* Σύστημα ερωταποκρίσεων - [Gem Game](https://scratch.mit.edu/projects/10181336/)
* Side Scrolling - [-Race car Simulator-](https://scratch.mit.edu/projects/38041040/)
* Movement System - [Lunar Lander](https://scratch.mit.edu/projects/72798680/)
* Τροποποιημένες εντολές για ανίχνευση ειδικών πλήκτρων - [Backspace, Enter, Tab and Escape Key Detector](https://scratch.mit.edu/projects/19199766/)

###Ενδεικτικές Οθόνες

**Πρώτο πρωτότυπο - μεσάιας πιστότητας**

![First_prototype](https://cloud.githubusercontent.com/assets/22644005/22221379/76b80780-e1bb-11e6-8b5a-89add9b02834.png)

*Απουσία side-scrolling και υποβοήθησης παίκτη*

**Δεύτερο πρωτότυπο - υψηλής πιστότητας**

![Second prototype](https://cloud.githubusercontent.com/assets/22644005/22221524/20b1c758-e1bc-11e6-9365-81c777ab75e1.png)

*Προσθήκη side-scrolling, τριγωνομετρικού κύκλου και βέλους, αλλαγή γραφικών*

**Αρχικό Μενού**

![Μenu](https://cloud.githubusercontent.com/assets/22644005/22262516/eb9d173e-e279-11e6-8b8e-83f9db8024f2.png)

**Ρυθμίσεις**

![game_settings](https://cloud.githubusercontent.com/assets/22644005/22263244/705be8e0-e27c-11e6-8cee-61cdcf1fa1fc.png)

**Gameplay - 1**

![g1_1](https://cloud.githubusercontent.com/assets/22644005/22263564/9056ace2-e27d-11e6-9403-5600e4b5bef9.png)

*Προσθήκη γραμμής για ανίχνευση εμποδιών. Αν δεν ανιχνευτεί εμπόδιο είναι γκρι*

**Gameplay - 2**

![g1_2](https://cloud.githubusercontent.com/assets/22644005/22263567/917140ba-e27d-11e6-9a7f-c2589cd079aa.PNG)

*Ανίχνευτηκε εμπόδιο στην πορεία του σκάφους, η γραμμή γίνεται κόκκινη*

**Gameplay - 3**

![g1_3](https://cloud.githubusercontent.com/assets/22644005/22263571/930a031c-e27d-11e6-8864-facfa8ad809c.PNG)

**Gameplay - 4**

![g1_4](https://cloud.githubusercontent.com/assets/22644005/22263574/9407d668-e27d-11e6-97d7-d1f1e85a1e88.PNG)

**Victory Screen**

![g1_5](https://cloud.githubusercontent.com/assets/22644005/22263576/9511dab8-e27d-11e6-9fbf-a693457cd1f4.PNG)

###Συμπεράσματα

Το Spaceship Angles σχεδιάστηκε για να βοηθήσει μαθητές να εξοικειωθούν με τις γωνίες και τις μοίρες. Προσφέρει αρκετά εργαλεία για να βοηθήσει τους μαθητές να πειραματιστούν, να μάθουν απο τα λάθη τους και τελικά να κατανοήσουν μέσω του gameplay του τις θεματικές ενότητες που αναφέρονται παραπάνω. 

###Βελτιώσεις

Για τη βελτίωση του παιχνιδιού μπορούν να υλοποιηθούν:
* Δυσκολίες που προσφέρουν προκλήσεις για τον παίκτη, όπως η αναγκαστική αφαίρεση της βοήθειας του παίκτη, αυξομείωση της ταχύτητας και δυσκολότερων επιπέδων.
* Κάποια περαιτέρω αποστολή για τον παίκτη, όπως να συλλέγει αντικείμενα διάσπαρτα στην πίστα, αναγκάζοντάς τον να κάνει περισσότερες κινήσεις στο χώρο.
* Περισσότερα επίπεδα. Η προσθήκη επιπέδων είναι σχετικά εύκολη και επιτρέπει περαιτέρω τροποποίηση της δυσκολίας δίνοντας στον παίκτη περισσότερο ή λιγότερο χρόνο να αντιδράσει στα εμπόδια που έρχοναι προς το μέρος του. Εναλλακτικά, το παιχνίδι μπορεί να τροποποιηθεί ώστε να υποστηρίζει και κατακόρυφο scrolling (ως έχει, το scrolling γίνεται μόνο οριζόντια) που επιτρέπει την προσθήκη πιο πολύπλοκων επιπέδων.

**Δεύτερο παιχνίδι του 2ου παραδοτέου**

Το δεύτερο παιχνίδι που παρουσιάστηκε στο δεύτερο παραδοτέο δεν υλοποιήθηκε πλήρως, καθώς παρουσίασε μεγαλύτερη δυσκολία υλοποίησης και θα απαιτούσε περισσότερο χρόνο απ' ότι ήταν διαθέσιμος. Η ιδέα πίσω από το παιχνίδι ήταν να μπορεί να δωθεί ως συνέχεια του Spaceship Angles σε μαθητές Β' Γυμνασίου για εξάσκηση στις τριγωνομετρικές πράξεις. 

Συγκεκριμένα, ο παίκτης θα οδηγούσε σε μία πίστα σαν αυτή του παραπάνω demo και, σε κάποιο σημείο αυτής, θα δινόταν στο χρήστη μία πράξη (π.χ. ημ45°). Έπειτα, ο δρόμος θα χωριζόταν σε τρία διαφορετικά μονοπάτια, όπου το καθένα θα είχε μια ένδειξη σε έναν αριθμό (π.χ. το πρώτο 1/2, το δεύτερο √2/2 και το τρίτο √3/2). Το σωστό μονοπάτι θα ήταν και το πιο σύντομο με αποτέλεσμα αυτός που θα επέλεγε το σωστό να έχει και το χαμηλότερο τελικό χρόνο. Αν ο χρήστης επέλεγε λάθος μονοπάτι, θα υπήρχε κάποια ένδειξη, όπως κάποιο φως που θα γινόταν κόκκινο για να δείξει το λάθος του.

Ένα πρωτότυπο μεσαίας πιστότητας μπορεί να βρεθεί εδώ: https://scratch.mit.edu/projects/141658658/. Το πρωτότυπο αυτό παρουσιάζει μερικά προβλήματα. Καταρχάς, η κούρσα είναι πρόχειρη και αρκετά δύσχρηστη καθώς οι δρόμοι είναι αρκετά στενοί. Επίσης, το gameplay δεν είναι τόσο ευχάριστο, όσο στο πρώτο παιχνίδι που παρουσιάστηκε παραπάνω. Ακόμα, για να βοηθήσει εποικοδομητικά τους παίκτες με τις τριγωνομετρικές πράξεις, θα έπρεπε να καλύπτει όλες τις πιθανές περιπτώσεις, κάτι που θα απαιτούσε να σχεδιαστούν πολλές διαφορετικές πίστες, τουλάχιστον έτσι όπως περιγραφεί παραπάνω. Τέλος, θεωρώ πως το gameplay του δεν "κρύβει" το στοιχείο της πολλαπλής επιλογής και δεν διδάσκεται, μέσω αυτού, κάτι ουσιαστικό για τις τριγωνομετρικές. Λόγω των παραπάνω, αποφάσισα να μην αφιερώσω παραπάνω χρόνο σε αυτό και να κάνω τις τελευταίες προσθήκες στο πρώτο παιχνίδι.

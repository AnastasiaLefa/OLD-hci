#ΙΟΝΙΟ ΠΑΝΕΠΙΣΤΗΜΙΟ
#ΤΜΗΜΑ ΠΛΗΡΟΦΟΡΙΚΗΣ
#ΜΑΘΗΜΑ : ΕΠΙΚΟΙΝΩΝΙΑ ΑΝΘΡΩΠΟΥ-ΥΠΟΛΟΓΙΣΤΗ

Επιβλέπων καθηγητής: Χωριανόπουλος Κωνσταντίνος 

ΦΟΙΤΗΤΗΣ : ΑΝΑΣΤΑΣΙΑ ΤΖΩΡΑ
Α.Μ. : Π2015196
ΤΙΤΛΟΣ ΕΡΓΑΣΙΑΣ : ΕΚΠΑΙΔΕΥΤΙΚΟ ΠΑΙΧΝΙΔΙ ΜΕ ΤΟ ΕΡΓΑΛΕΙΟ SCRATCH 

##ΣΥΝΟΨΗ
Το Space Shooter for Kids που δημιουργήσαμε στην εκπαιδευτική πλατφόρμα Scratch είναι ένα παιχνίδι με εκπαιδευτικό και ψυχαγωγικό χαρακτήρα, το οποίο παίζεται με τη βοήθεια του πληκτρολογίου. Η ιδέα βασίστηκε σε εκπαιδευτικό βίντεο που είναι διαθέσιμο στο YouTube.
Αρχικά, υπήρχε η ιδέα για ένα τελείως διαφορετικό παιχνίδι με ερωτήσεις-απαντήσεις, το οποίο μετά από αποτυχημένες προσπάθειες να μετατραπεί σε video game εγκαταλείφτηκε.

##Προηγούμενες προσπάθειες
Το αρχικό παιχνίδι, το οποίο στήθηκε και αυτό στην πλατφόρμα Scratch, βασίστηκε στο κεφάλαιο «Το εσωτερικό του υπολογιστή» του βιβλίου Πληροφορικής της Β’ Γυμνασίου[1] και είχε τη μορφή ερωτήσεων-απαντήσεων και όπως προαναφέρθηκε εγκαταλείφθηκε και αντικαταστάθηκε με το επόμενο Space Shooter for Kids με στόχο να προσφέρεται περισσότερη δράση και διάδραση. 

##ΕΙΣΑΓΩΓΗ
Το Space Shooter for Kids βασίζεται στο κεφάλαιο 1.4 «Ευκλείδεια διαίρεση - Διαιρετότητα» του βιβλίου Μαθηματικών της Α’ Γυμνασίου.[2] Πιο συγκεκριμένα μαθαίνουμε το κριτήριο διαιρετότητας με το 2. Η διαιρετότητα με το 2 έχει ήδη εισαχθεί στους μαθητές από το Δημοτικό όποτε αποτελεί και καλή αφορμή για επανάληψη αλλά και διασκέδαση.
Απευθύνεται σε παιδιά γυμνασίου αλλά και δημοτικού ανεξάρτητα από το φύλο τους.
Το tutorial video είναι το διαθέσιμο στο κανάλι του Kevin Briggs στον ιστότοπο YouTube [3] από το οποίο δανείστηκα ένα μέρος του κώδικα.
Σκοπός είναι να πετύχουμε με τις σφαίρες, που εκτοξεύονται από το διαστημόπλοιο, τους άρτιους αριθμούς.

##ΠΕΡΙΓΡΑΦΗ ΣΕΝΑΡΙΟΥ
Για ξεκινήσει το παιχνίδι κάνουμε κλικ στην πράσινη σημαία οπότε εμφανίζεται ένας μικρός εξωγήινος στο φεγγάρι και λέει ότι δέχεται επίθεση από αριθμούς και πρέπει να τον βοηθήσουμε να σώσει το διαστημόπλοιό του. Όταν κάνουμε κλικ πάνω μεταφερόμαστε στο επόμενο υπόβαθρο που είναι μια σκηνή διαστήματος που εκεί υπάρχει ένα διαστημόπλοιο, ενώ μπάλες-αριθμοί με άρτιους και περιττούς έρχονται προς το διαστημόπλοιο από τυχαία σημεία. Εμείς για να πάρουμε βαθμούς πρέπει να στοχεύσουμε τους άρτιους. Για κάθε σωστή μπάλα-αριθμό που πετυχαίνουμε υπάρχει βαθμολογία 5 βαθμοί, ενώ αν πετύχουμε περιττό αριθμό δεν υπάρχει κανένας βαθμός. Επίσης αν κάποια μπάλα-αριθμός ακουμπήσει το διαστημόπλοιο, το παιχνίδι σταματάει.
Το παιχνίδι είναι καλύτερο να παίζεται και με τα δυο χέρια, χωρίς βέβαια αυτό να είναι απαραίτητο. Με το δεξί χέρι χρησιμοποιούμε τα βελάκια. Με το αριστερό χρησιμοποιούμε τα γράμματα a, s και με όποιο χέρι είναι πιο εύκολο για τον καθέναν πατάμε το πλήκτρο space.
Πιο συγκεκριμένα τα πλήκτρα κίνησης είναι τα εξής:
•	Με το πάνω βελάκι, το διαστημόπλοιο κινείται προς τα πάνω
•	με το κάτω βελάκι προς τα κάτω
•	με το αριστερό αριστερά
•	με το δεξί δεξιά
•	με το γράμμα a το διαστημόπλοιο στρίβει προς τα αριστερά
•	με το s προς τα δεξιά
•	Επιπλέον: με το πλήκτρο space εκτοξεύονται οι σφαίρες από το διαστημόπλοιο εναντίον των αριθμών

##ΔΙΑΔΙΚΑΣΙΑ ΑΝΑΠΤΥΞΗΣ
Αρχικά, επιλέχθηκε το διαστημόπλοιο, ο εξωγήινος και η σφαίρα που εκτοξεύεται  από τη λίστα αντικειμένων του Scratch . Τα δυο σκηνικά η σελήνη και το διάστημα   επίσης επιλέχθηκαν από τη λίστα με τα υπόβαθρα του παιχνιδιού, ενώ τις μπάλες-αριθμούς τις φτιάξαμε χρησιμοποιώντας ιδέες που είδαμε στο διαδίκτυο. Στη συνέχεια μπήκε ο κώδικας για κάθε αντικείμενο ξεχωριστά. Επίσης υπάρχει μια μεταβλητή η οποία δίνει τη βαθμολογία κάθε φορά που πετυχαίνουμε τον στόχο. Υπάρχει μουσική σε όλη τη διάρκεια του παιχνιδιού  από τη λίστα μουσικής του Scratch. 

##ΒΕΛΤΙΩΣΕΙΣ
Οι πιθανές βελτιώσεις έχουν να κάνουν με προσθήκες όπως για παράδειγμα θα ήταν καλό να υπάρχει η τελική βαθμολογία στο τέλος του παιχνιδιού σε διαφορετική οθόνη. Επίσης, θα μπορούσαν να προστεθούν διάφορα άλλα αντικείμενα στα σκηνικά για τη βελτίωση της εμφάνισης του παιχνιδιού κάνοντας το gameplay πιο ελκυστικό.
Ίσως θα ήταν σκόπιμο όταν η βαθμολογία είναι χαμηλή να σταματάει το παιχνίδι και να εμφανίζεται μήνυμα «Λυπάμαι έχασες. Προσπάθησε πάλι» ή σε αντίθετη περίπτωση αν η βαθμολογία είναι υψηλή να εμφανίζεται «Μπράβο».
Μια άλλη βελτίωση θα μπορούσε να είναι να υπάρχουν περισσότερες πίστες με αυξανόμενη δυσκολία. Αρχικά, θα μπορούσαν να προστεθούν και τα υπόλοιπα κριτήρια διαιρετότητας που παρουσιάζει το βιβλίο των Μαθηματικών.
Σίγουρα, βελτιώσεις θα μπορούσαν να γίνουν και στη μουσική και στους ήχους που χρησιμοποιήθηκαν. Τα γραφικά θα μπορούσαν να είναι πιο ρεαλιστικά ωστόσο αυτό απαιτεί και χρήση άλλων εργαλείων για την υλοποίηση τέτοιων βελτιώσεων.

##ΣΥΜΠΕΡΑΣΜΑ
Το Space Shooter for Kids είναι ένα εκπαιδευτικό-ψυχαγωγικό παιχνίδι φτιαγμένο με το εργαλείο Scratch. Μπορεί να χρησιμοποιηθεί από παιδιά του δημοτικού και γυμνασίου και μπορεί να τροποποιηθεί και να βελτιωθεί.

##Διαθέσιμο: 
https://scratch.mit.edu/projects/140546175/

##Παραπομπές
[1] Πληροφορική Β’ Γυμνασίου, Υπουργείο Παιδείας. Διαθέσιμο online: http://ebooks.edu.gr/modules/ebook/show.php/DSB101/4/28,71/
[2] Μαθηματικά Α’ Γυμνασίου, Υπουργείο Παιδείας. Διαθέσιμο online: http://ebooks.edu.gr/modules/ebook/show.php/DSGYM-A200/293/2066,7178/
[3] https://www.youtube.com/watch?v=8RIJqEqZ_zU


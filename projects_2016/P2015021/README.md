## Biology Mario
 
### Σύνοψη
 
Τα ηλεκτρονικά παιχνίδια μάθησης και επικοινωνίας (serious games) έχουν ως πρωταρχικό τους σκοπό την εκπαίδευση, τη μάθηση και την επικοινωνία και, γι’ αυτό το λόγο, διαφέρουν από τα ηλεκτρονικά παιχνίδια που στοχεύουν, κατά κύριο λόγο, στη διασκέδαση και τη ψυχαγωγία (video games). Σκοπός της εργασίας είναι η δημιουργία ενός εκπαιδευτικού βιντεοπαιχνιδιού. Tο σημαντικότερο στοιχείο για το έργο αυτό είναι ότι έχει εκπαιδευτική διάδραση ως μέρος του gameplay, το οποίο βασίζεται σε ένα κλασικό βιντεο-παιχνίδι και βασίζεται στην θεωρία της σχεδιάσης εκπαιδευτικών παιχνιδιών. Στόχος του παιχνιδιού είναι ο μαθητής να μάθει τις κατηγορίες των συστατικών στοιχείων ενός ολοκληρωμένου οργανισμού.
 
## Εισαγωγή
 
### Περιγραφή gameplay παιχνιδιού
 
Ο Mario θέλει να φτιάξει έναν οργανισμό. Ο παίκτης καλείται να χρησιμοποιήσει τα βελάκια και το πλήκτρο space (jump) για να τον μετακινήσει στα διάφορα stage, και να μαζέψει αντικείμενα που αναπαριστούν διάφορες μορφές ζωής. Στο αρχικό επίπεδο αυτά παίρνουν τη μορφή μορίων, ύστερα συνεχίζει στα επόμενα με κύτταρα, ιστούς, όργανα και, τέλος, συστήματα οργάνων. Η αλλαγή των επιπέδων έρχεται με την επιτυχημένη περισυλλογή όλων των αντικειμένων (μορφές ζωής) που απαρτούν μια πολυπλοκότερη μορφή ζωής του επόμενου επιπέδου.
 
### Επιλογή εργαλείων
 
Το εργαλείο που επιλέχθηκε για την ανάπτυξη της εργασίας είναι το Scratch. Το Scratch είναι ένα γραφικό περιβάλλον προγραμματισμού με εκπαιδευτικό χαρακτήρα. Πρόκειται για ένα προσιτό και εύκολο εργαλείο, με object-oriented λογική, που έχει σχεδιαστεί για παιδιά και εφήβους. Για την επεξεργασία των αντικειμένων χρησιμοποιήθηκε η ζωγραφική των windows.
 
### Διαδικασία ανάπτυξης
 
Τα γραφικά, ο κώδικας και το περιβάλλον του παιχνιδιού δανείστηκαν από το κλασσικό βιντεοπαιχνίδι [Super Mario](https://scratch.mit.edu/projects/49905542/), προσαρμοσμένα στον εκπαιδευτικό χαρακτήρα της εργασίας.
 
![start_screen](http://i.imgur.com/undefined.png)
 
 
 
 
## Συμπεράσματα
 
Το Biology Mario είναι ένα παιχνίδι σχετικό με την ύλη της Α' Γυμνασίου για το μάθημα της βιολογίας. Η υλοποίηση του παιχνιδιού το καθιστά κατάλληλο και για παιδιά μικρότερων τάξεων ή/και για μαθητές που δεν έχουν διδαχτεί ακόμα αυτή την ύλη, καθώς μαθαίνει τον παίχτη από την αρχή, δίχως να χρειάζεται προηγούμενη γνώση.
 
### Βελτιώσεις
 
Ο κώδικάς του Biology Mario, για τα δεδομένα του εργαλείου scratch, είναι απλός, κατανοητός και συνεπώς εύκολος στη μετατροπή του. Θα ήταν η εύκολη η τοποθέτηση ενός χρονομέτρου για τη δημιουργία κατάταξης, με σκοπό τη δημιουργία αθώου ανταγωνισμού μεταξύ των μαθητών, που μπορεί να αποδειχθεί ελκυστικό χαρακτηριστικό για τις προεφηβικές ηλικίες στις οποίες αναφέρεται. Κατά τ' άλλα, το Biology Mario χαρακτηρίζεται από τα κακοσχεδιασμένα γραφικά του, αφού ένας προγραμματιστής δύσκολα κάνει τη δουλειά ενός καλλιτέχνη.

#Τίτλος Εργασίας: Εκπαιδευτικό βιντεοπαιχνίδι
Μάνθος Ιωάννης
ΑΜ Π2014051

##Παραδοτέο 1

Εκπαιδευτικό βιντεοπαιχνίδι

##Παραδοτέο 2

…

##Παραδοτέο 3

...

##Παραδοτέο 4

...

##Tελική Αναφορά

Μάνθος Ιωάννης Π2014051
Collect the Coins!
Link: https://scratch.mit.edu/projects/141634304/

Το εκπαιδευτικό βίντεο-παιχνίδι που έφτιαξα λέγεται Collect the Coins! και είναι ένα παιχνίδι βασισμένο στα μαθηματικά της δευτέρας δημοτικού, 
που έχει σκοπό την εξοικείωση των παιδιών με την πρόσθεση και την αφαίρεση μέσα από το παιχνίδι. Βασικοί ήρωες είναι ο Dino ο δεινόσαυρος και 
ο Crab ο κάβουρας. Σκοπός του παιχνιδιού είναι να μαζέψεις όσα πιο πολλά νομίσματα γίνεται και να αποφύγεις τις μπόμπες, ενώ πρέπει και να 
θυμάσαι το συνολικό αριθμό των νομισμάτων προσθέτοντας και αφαιρώντας.

Το εργαλείο που επιλέχθηκε είναι το off-line πρόγραμμα scratch. Το παιχνίδι που βασίζεται ο κώδικας είναι το Grandma's Garden Game που μπορεί 
κάποιος να το βρει στην ιστοσελίδα του scratch και συγκεκριμένα εδώ: https://scratch.mit.edu/projects/18999509/. Οι αλλαγές που έγιναν είναι 
πολλές. Καταρχήν έχουν αντικατασταθεί όλοι οι χαρακτήρες, οι εικόνες και τα φόντα του παιχνιδιού. Επίσης, στο πρωτότυπο παιχνίδι υπάρχουν 3 
χαρακτήρες, ο Bob, η Alice και η γιαγιά, ενώ στο Collect the Coins! υπάρχουν μόνο δυο, ο Dino και ο Crab. Επίσης τα φύλλα έχουν αντικατασταθεί 
από τα νομίσματα και τα λουλούδια έχουν αντικατασταθεί από τις μπόμπες, και βαθμολογούνται πλέον με -5, κάνοντας το παιχνίδι λίγο πιο δύσκολο 
απ' ότι το αρχικό θεωρώ. Επίσης έχουν γίνει αλλαγές σε όλους τους διαλόγους ανάμεσα στους χαρακτήρες του παιχνιδιού.

Στο αρχικό στάδιο του παιχνιδιού συναντάμε τους 2 χαρακτήρες, τον Crab, ο οποίος είναι ένας κάβουρας, και τον Dino, που είναι ένας δεινόσαυρος. 
Εδώ γίνεται και εισαγωγή στο παιχνίδι. Στην συνέχεια ο παίχτης πρέπει να απαντήσει σωστά στην ερώτηση πρόσθεσης που του γίνεται. Εάν απαντήσει 
σωστά περνά στο κύριο μέρος του παιχνιδιού όπου υπάρχει και η δράση. Εάν δεν τα καταφέρει του εμφανίζεται μια δεύτερη ερώτηση, που αυτή την φορά 
έχει σχέση με την αφαίρεση. Εάν δεν τα καταφέρει ούτε τότε και η απάντηση είναι λανθασμένη, τότε το παιχνίδι τελειώνει εκεί. Στην συνέχεια είναι 
το κύριο μέρος του παιχνιδιού, όπου ο Crab μαζεύει νομίσματα και αποφεύγει τις μπόμπες. Κάθε νόμισμα είναι +1 στον λογαριασμό του, ενώ κάθε 
μπόμπα του αφαιρεί 5. Θα πρέπει ο παίχτης να υπολογίζει και να θυμάται πόσα νομίσματα έχει μαζέψει στον λογαριασμό του, γιατί στο τέλος θα πρέπει 
να απαντήσει σωστά στην ερώτηση για να κερδίσει. Εάν δεν απαντήσει σωστά στην τελευταία ερώτηση, τότε έχει μια δεύτερη ευκαιρία. Εάν ούτε την 
δεύτερη φορά δεν απαντήσει τον σωστό αριθμό, τότε ο παίχτης χάνει.

Ήταν μια εργασία διαφορετική από τις υπόλοιπες, μιας και ο κώδικας δεν ήταν σε γραπτή μορφή αλλά σε μορφή “παζλ”. Το μόνο που χρειαζόταν δηλαδή 
ήταν να επιλέξεις τα κομμάτια που ήθελες, τα οποία ήταν ήδη έτοιμα και να τα συνδέσεις σωστά. Αυτό ήταν κάτι πρωτόγνωρο για μένα, μιας και δεν 
είχα ασχοληθεί ποτέ με το scratch. Δεν αντιμετώπισα σοβαρά προβλήματα στην ανάπτυξη του παιχνιδιού, παρά μόνο κάποια μικρά προβλήματα στον 
συγχρονισμό των διαλόγων των δυο χαρακτήρων. Επίσης, κάτι που δεν πρόσθεσα αλλά ίσως να χρειαζόταν είναι η προσθήκη μουσική.

Εικόνες:
![1](https://cloud.githubusercontent.com/assets/22725234/22261989/c03d5b14-e277-11e6-95a5-cd92608e5c37.png)

![2](https://cloud.githubusercontent.com/assets/22725234/22262042/fe58f994-e277-11e6-8baf-aec2c99474f3.png)

![3](https://cloud.githubusercontent.com/assets/22725234/22262057/11276074-e278-11e6-8298-cb214e1f7644.png)

![4](https://cloud.githubusercontent.com/assets/22725234/22262071/22eee4b2-e278-11e6-9926-53f65c46ea90.png)

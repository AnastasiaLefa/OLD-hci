#ΙΟΝΙΟ ΠΑΝΕΠΙΣΤΗΜΙΟ 
#ΤΜΗΜΑ ΠΛΗΡΟΦΟΡΙΚΗΣ 
#ΜΑΘΗΜΑ: Σχεδίαση της Διάδρασης Ανθρώπου-Υπολογιστή 
 
Επιβλέπων καθηγητής: Χωριανόπουλος Κωνσταντίνος 

Φοιτήτρια: Καλιακούδα Βικτώρια, p15kali@ionio.gr
Α.Μ. Π2015094 


##Σύνοψη :

Ο κλάδος των μαθηματικών αναμφίβολα αποτελεί βασικό πυλώνα στο επιστημονικό στερέωμα, αλλά παρουσιάζει και μεγάλο ενδιαφέρον στον τρόπο που διδάσκεται, καθώς είναι ένα μάθημα που μπορεί να διδαχθεί με τον πιο δημιουργικό τρόπο. Βασιζόμενη σε αυτήν την παραδοχή δημιούργησα, με την βοήθεια του εργαλείου Scratch, ένα εκπαιδευτικό βιντεοπαιχνίδι, το οποίο βοηθά τους μαθητές να εξοικειωθούν με την πρόσθεση και αφαίρεση αριθμών. Το συγκεκριμένο παιχνίδι παρουσιάστηκε στον επιβλέπων καθηγητή και έπειτα από τα σχόλια και τις παρατηρήσεις του διορθώθηκε και διαμορφώθηκε οριστικά. 
Link για το παιχνίδι: https://scratch.mit.edu/projects/129770617/ 


#Εισαγωγή:

##Περιγραφή gameplay του παιχνιδιού

Η Τέρα είναι μία εξωγήινος, η οποία έχει χαθεί και πρέπει να επιστρέψει στον πλανήτη της. Για να επιτευχθεί αυτό πρέπει πρώτα να επιβιβαστεί στο διαστημόπλοιο της. Στην συνέχεια καθώς ταξιδεύει από πλανήτη σε πλανήτη πρέπει να απαντάει σωστά στις πράξεις που εμφανίζονται σε ένα πλαίσιο πάνω στην οθόνη. Χρησιμοποιώντας τα πλήκτρα πάνω-κάτω κινείται το διαστημόπλοιο και κατευθύνεται προς την σωστή απάντηση. Εάν επιλεγεί η σωστή απάντηση τότε η Τέρα προχωράει στον επόμενο πλανήτη και βρίσκεται ένα βήμα πιο κοντά στον δικό της πλανήτη. Σε περίπτωση λάθους ο παίκτης-μαθητής δεν χάνει καμία ζωή, αντίθετα του δίνεται η ευκαιρία να ξανά απαντήσει στην ίδια ερώτηση όσες φορές και να κάνει λάθος. Οι πίστες του παιχνιδιού έχουν διαφορετικό γραφικό περιβάλλον και σε κάθε πίστα εμφανίζεται είτε η πρόσθεση είτε η αφαίρεση ως πράξεις. Το παιχνίδι ξεκινάει με την Τέρα να εξηγεί τι της συνέβη και να ζητάει βοήθεια από τον παίκτη-μαθητή. Το παιχνίδι τελειώνει όταν ο παίκτης απαντήσει σε όλες τις ερωτήσεις σωστά και έτσι η Τέρα βρεθεί και πάλι πίσω στον πλανήτη της.

#Αφήγηση:

Η αφήγηση στην αρχή του παιχνιδιού έχει ως σκοπό να κινητοποιήσει τον παίκτη-μαθητή μέσα από έναν φανταστικό ήρωα. Στην προκειμένη περίπτωση ο ήρωας είναι η Τέρα, η οποία πρέπει να σωθεί. Με τον τρόπο αυτό ο παίκτης-μαθητής μένει προσηλωμένος  στον στόχο χρησιμοποιώντας τις μαθηματικές του ικανότητες. Σημαντικό είναι να αναφερθεί πως το παιχνίδι αναφέρεται σε παιδιά Δ΄ δημοτικού και άνω, για τον λόγο αυτό χρησιμοποιούνται απλά σκηνικά που όμως κινούν το ενδιαφέρον τους.


#Διαχείριση λάθους:
Το παιχνίδι έχει εκπαιδευτικό χαρακτήρα πράγμα που σημαίνει πως πρέπει να προάγεται η γνώση μέσω της διάδρασης. Για τον σκοπό αυτό σημαντικός είναι ο τρόπος με τον οποίο αντιμετωπίζεται το λάθος του παίκτη-μαθητή. Η διαχείριση του λάθους δεν πρέπει να είναι μια απλή επίδειξη της σωστής απάντησης, αλλά να δίνεται η δυνατότητα στον χρήστη να κάνει και άλλη προσπάθεια. Με αυτόν τον τρόπο και ο παίκτης δεν απογοητεύεται με το λάθος του, αλλά και διορθώνει μόνος του το λάθος του.


#Σενάριο χρήσης:

Η Μαρία είναι μία μαθήτρια της Δ΄ τάξης του Δημοτικού. Η Μαρία αν και είναι καλή μαθήτρια θέλει να βελτιώσει τις ικανότητες της στις μαθηματικές πράξεις. Της προτάθηκε λοιπόν από την δασκάλα της να δοκιμάσει να παίξει το παιχνίδι «Math Space», το οποίο είναι κατάλληλο για την ηλικία της και θα την βοηθήσει να εξασκηθεί ευχάριστα σε ένα διαστημικό περιβάλλον κάνοντας προσθέσεις και αφαιρέσεις. 

#Επιλογή εργαλείων:

Τα εργαλεία που χρησιμοποίησα ήταν :
Scratch: Είναι το κύριο εργαλείο που χρησιμοποιήθηκε για την υλοποίηση αυτού του βιντεοπαιχνιδιού. Είναι ένα απλό περιβάλλον προγραμματισμού και βοηθάει την ανάπτυξη τέτοιου είδους παιχνιδιών, καθώς έχει έτοιμες τις εντολές.

Ακόμη να προσθέσω πως χρησιμοποιήθηκε η ιστοσελίδα http://www.youtube-mp3.org/ για να κατεβάσω κάποια ηχητικά εφέ μέσω του YouTube και στην συνέχεια τα ενσωμάτωσα με την βοήθεια του Scratch στο παιχνίδι μου.


##Διαδικασία ανάπτυξης:

Η αρχική ιδέα για την υλοποίηση του συγκεκριμένου παιχνιδιού προήλθε από τις διαλέξεις του μαθήματος. Η ιδέα να δημιουργήσω ένα βιντεοπαιχνίδι στο διάστημα βασίστηκε στο γεγονός πως απευθύνεται σε παιδιά μικρής ηλικίας και με αυτόν τον τρόπο θα ήταν πιο ευχάριστο το περιβάλλον μάθησης μέσω του παιχνιδιού. 
Το βιντεοπαιχνίδι είναι βασισμένο στο παρακάτω παιχνίδι:
https://scratch.mit.edu/projects/63925614/
Το παραπάνω βιντεοπαιχνίδι αποτέλεσε έμπνευση για την δημιουργία του «Math Space» που δημιούργησα. Παρ΄ όλα αυτά έχω αλλάξει το γραφικό περιβάλλον τον τρόπο που κινείται το διαστημόπλοιο και έκανα το παιχνίδι πιο προσιτό σε παιδιά μικρής ηλικίας.
Δοκιμαστική εφαρμογή του «Math Space» σε 3παιδία Δημοτικού: 
Για την βεβαίωση πως το παιχνίδι έχει απήχηση στο κοινό στο οποίο απευθύνεται δοκιμάστηκε από 3 παιδιά  της Δ΄ τάξης του δημοτικού και έδειξαν αρκετό ενδιαφέρον και ενθουσιασμό. Συγκεκριμένα αν και το παιχνίδι βασίζεται σε μαθηματικές πράξεις το περιβάλλον και η ιστορία ήταν αυτά που κίνησαν το ενδιαφέρον των μαθητών, οι οποίοι έπαιξαν με επιτυχία το παιχνίδι.


##Ενδεικτικές οθόνες 

##Οθόνη 1:


![screen1] (screen1.png)

Εμφανίζεται η Tera και εισάγει τους παίκτες στο θέμα.


##Οθόνη 2:


![screen2] (screen2.png)

Συνέχεια της αφήγησης της Tera.


##Οθόνη 3:


![screen3] (screen3.png)

Η Tera προετοιμάζει τους παίκτες για εκκίνηση.


##Οθόνη 4:


![screen4] (screen4.png)


Το διαστημόπλοιο κινείται και πρέπει ο παίκτης να επιλέξει το σωστό αστέρι για την πράξη.


##Οθόνη 5:


![screen5] (screen5.png)


Δεύτερη πίστα.


##Οθόνη 6:


![screen6] (screen6.png)

Τρίτη πίστα.


##Οθόνη 7:


![screen7] (screen7.png)

Τέταρτη πίστα.


##Οθόνη 8:

![screen8] (screen8.png)

Πέμπτη πίστα.


##Οθόνη 9:


![screen9] (screen9.png)

Περίπτωση λανθασμένης απάντησης.


##Οθόνη 10:


![screen10] (screen10.png)


Επανάληψη της ίδιας ερώτησης στην περίπτωση λάθους.



##Οθόνη 11:


![screen11] (screen11.png)


Τελική οθόνη όπου τελειώνει το παιχνίδι με επιβράβευση.


#Συμπεράσματα και προτάσεις για μελλοντικές βελτιώσεις.

##Συμπεράσματα:
 
Το «Math Space» είναι ένα βιντεοπαιχνίδι που βασίζεται στην πρόσθεση και αφαίρεση ακέραιων αριθμών, πράξεις που αποτελούν ύλη της Δ΄ τάξης Δημοτικού. Συμβαδίζει λοιπόν με το πρόγραμμα σπουδών του Υπουργείου Παιδείας και αποτελεί  βοηθητικό εργαλείο στην εκμάθηση και επανάληψη των μαθηματικών πράξεων.

##Βελτιώσεις:

Μία πιθανή βελτίωση που θα μπορούσε να γίνει θα ήταν να δημιουργηθούν και άλλες πίστες με περισσότερες πράξεις, όπως διαίρεση και πολλαπλασιασμός,  για τις ανάγκες και μεγαλύτερων παιδιών. Ακόμη μία προοπτική βελτίωσης θα ήταν να  δημιουργηθεί η δυνατότητα επιλογής δυσκολίας ανάλογα με το επίπεδο των μαθητών-παικτών. 

 
 
   	
   
